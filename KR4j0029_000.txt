# -*- mode: mandoku-view; -*-
#+TITLE: 蘆川詞
#+DATE: 2015-08-25 00:47:46.054319
#+PROPERTY: ID KR4j0029
#+PROPERTY: BASEEDITION WYG    
#+PROPERTY: JUAN 提要
<pb:KR4j0029_WYG_000-1a>¶
欽定四庫全書　　　　　集部十¶
　蘆川詞　　　　　　　　詞曲類一(詞集之屬/)¶
　　提要¶
　　　　(臣/)等謹案蘆川詞一巻宋張元幹撰元幹有¶
　　　　蘆川歸来集別著録宋史藝文志載其詞二¶
　　　　巻陳振孫書録解題又載蘆川詞止一巻與¶
　　　　此本合元幹以忠義自許因待制胡銓謫新¶
　　　　州作賀新郎詞以送坐是除名考宋史胡銓¶
<pb:KR4j0029_WYG_000-1b>¶
　　　　傳其上書乞斬秦檜在戊午十一月則元幹¶
　　　　除名自屬此時毛晉跋以為辛酉者誤也又¶
　　　　李綱疏諌和議亦在是年十一月綱斯時巳¶
　　　　提舉洞霄宫元幹又有寄詞一闋此集以此¶
　　　　二闋壓巻葢有深意其詞慷慨悲涼數百年¶
　　　　後尚想其抑塞磊落之氣然其他作則多清¶
　　　　麗婉轉與秦觀周邦彦可以肩隨毛晉跋曰¶
　　　　人稱其長于悲憤及讀花庵草堂所選又極¶
<pb:KR4j0029_WYG_000-2a>¶
　　　　嫵秀之致可謂知言至稱其洒窓間惟稷雪¶
　　　　句引毛詩疏為証謂用字多有出處則其説¶
　　　　似是而實非詞曲以本色為最難不尚新僻¶
　　　　之字亦不尚典重之字稷雪二字拈以入詞¶
　　　　究為別格未可以之立制也又巻内鶴冲天¶
　　　　調本當作喜遷鶯晉乃注云向作喜遷鸎誤¶
　　　　今改作鶴冲天不知喜遷鶯之亦稱鶴冲天¶
　　　　乃後人因韋莊喜遷鶯詞有爭看鶴冲天句¶
<pb:KR4j0029_WYG_000-2b>¶
　　　　而名調止四十七字元幹正用其體晉乃執¶
　　　　後起之新名反以原名為誤尤疏于考證矣¶
　　　　今削去此注而附辨其舛謬于此乾隆四十¶
　　　　六年正月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
